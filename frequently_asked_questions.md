# Eterprime

## Kim jesteśmy i czym się zajmujemy?
Jesteśmy ludźmi, którzy od wielu lat pasjonują się informatyką, a w szczególności sektorem komunikacji głosowej i transmisją wideo. Od wielu lat prowadzimy szanujące się i dbające o swoje dobre imię serwery oparte na rozwiązaniach firmy TeamSpeak Systems, Inc.

## Kto jest właścicielem Eterprime?
Miano właściciela naszego projektu noszą dwie fizyczne osoby pełniące ostateczną władzę wykonawczą we wszystkich sprawach związanych z rozwojem organizacji:
- **Łukasz Adamski**: [lukasz.adamski@eterprime.eu][la_mail]
- **Daniel Kucharczuk**: [daniel.kucharczuk@eterprime.eu][dk_mail]

E-mail kontaktowy: [kontakt@eterprime.eu][contact_mail]

## Jakie jest wasze doświadczenie?
Nasza przygoda z komunikatorem głosowym TeamSpeak 3 zaczęła się u samych jego początków. Działalności, które prowadziliśmy zawsze naciskały na poszanowanie użytkownika i rozwój technologiczny w celu dostarczania usług najlepszej jakości. Projekt Eterprime powstał z zamysłem podsumowania naszego doświadczenia i stworzenia światowej klasy serwera głosowego z pionierskim podejściem jednocześnie nie zamykając się na pomoc innym twórcom projektów opartych o TeamSpeak 3. Mamy nadzieje, że nasze szerokie doświadczenie w tej dziedzinie zostawi swój pozytywny ślad w historii komunikacji głosowej w sieci Internet.

## Dlaczego warto wybrać nasze usługi?
Codziennie dokładamy wszelkich starań pracując nad podnoszeniem naszych standardów w celu dostarczania najwyższej jakości usług, które są transparentne i bezpieczne dla naszych użytkowników. 

## Jaki jest nasz cel?
Chcemy stworzyć miejsce w sieci zapewniające użytkownikom aplikacji TeamSpeak 3 najwyższej jakości usługi komunikacyjne, jednocześnie niosąc wsparcie innym za pomocą udostępniania naszych technologii. Eterprime to także miejsce startu dla początkujących streamerów, którym również wspomagamy start i rozwój ich prywatnych kanałów.

## Jak możesz dołączyć do naszej drużyny?
Jeśli interesuje Cię długofalowa współpraca z nami oraz własny wkład w rozwój Eterprime, zachęcamy do obejrzenia działu rekrutacji na naszej stronie internetowej.

## Na jakie współprace jesteśmy otwarci?
Nie chcemy się ograniczać, będziemy zainteresowani każdą propozycją współpracy kierowaną w naszą stronę. Reszta to kwestia dogadania się, a my wolimy budować niż rujnować.

## Czy mogę usunąć konto Eterprime?
Jeżeli chcesz całkowicie usunąć swoje konto z naszego serwisu, musisz się z nami skontaktować za pośrednictwem dostępnych mediów kontaktowych (np. [formularza kontaktowego][contact_url]).

## Czy wasze usługi są darmowe?
Dostęp do usług Eterprime jest i będzie całkowicie darmowy. Jeżeli użytkownik jest zainteresowany wspieraniem naszej sieci, może skorzystać ze specjalnej oferty Premium.

## Zapomniałem hasła, co dalej?
W celu odzyskania dostępu do swojego konta na naszej stronie internetowej możesz skorzystać z formularza odzyskiwania konta, który jest dostępny [pod tym adresem strony][recovery_url]. Jeżeli procedura odzyskiwania dostępu do Twojego konta nie jest wystarczająca, [skontaktuj się z nami][contact_url]. 

## Przy rejestracji podałem złe dane, co mam teraz zrobić?
W takim przypadku należy się z nami skontaktować za pomocą [formularza kontaktowego][contact_url], postaramy się rozwiązać Twój problem.

## Jak dbacie o bezpieczeństwo użytkowników?
Na Eterprime twardo trzymamy się zasad dostarczania bezpiecznych usług w sieci Internet. Posiadamy doświadczoną ekipę, która zajmuje się całą infrastrukturą naszych serwerów oraz przeprowadzamy audyty bezpieczeństwa. Z naszych usług korzysta bardzo dużo innych podobnego typu projektów. Zgłaszamy wiele błędów aplikacji TeamSpeak 3 do wydawców w celu szybkiego ich eliminowania. Podsumowując, szanujemy naszych użytkowników i jesteśmy świadomi jak niebezpiecznym środowiskiem może być sieć Internet. Jako właściciele dość dużej infratruktury serwerów na codzień spotykamy się z patologiami naruszającymi bezpieczeństwo użytkowników i całkowicie piętnujemy takie działania.

# Serwer TeamSpeak3

## Jak połączyć się z naszym serwerem?
Z naszym serwerem TeamSpeak 3 można się łączyć z wykorzystaniem domen **ts.eterprime.eu** oraz **ts3.eterprime.eu** wskazują one zawsze na prawidłowy serwer dostarczający usługę komunikacji głosowej. W tym miejscu warto również zaznaczyć, że nigdy nie zalecamy naszym użytkownikom łączenia się z naszymi usługami za pomocą numerycznych adresów, gdyż w większości przypadków prawdziwe adresy umiejscowienia naszych usług są maskowane ze względów bezpieczeństwa.

## Dostałem dziwną wiadomość o wątpliwej wiarygodności, co zrobić?
W przypadku otrzymania jakiejkolwiek informacji, którą uważasz za wątpliwą należy skontaktować się z naszą administracją w celu potwierdzenia jej autentyczności. W sieci istnieje wiele osób stosujących nieuczciwe zagrania, które próbują manipulować użytkownikami konkurencyjnych serwerów podając się za ich administrację.

## Jak uzyskać u nas kanał na stałe?
Stały kanał na naszym serwerze można uzyskać za pośrednictwem panelu użytkownika na stronie internetowej. Wystarczy zarejestrować konto, a następnie zsynchronizować je ze swoim identyfikatorem.

## Jak zmienić właściciela kanału?
Zgodnie z regulaminem usługi TeamSpeak 3 świadczonej przez nas, właściciela kanału można zmienić tylko, kiedy on sam wyrazi na to zgodę w obecności Własciciela Eterprime. Takiej procedury nie może wykonać żaden administrator serwera.

## Gdzie znajdę kanały publiczne?
Na naszym serwerze nie dostarczamy użytkownikom kanałów publicznych. Każdy użytkownik może utworzyć swój kanał tymczasowy, lub zarejestrować stały prywatny kanał za pomocą panelu na stronie internetowej.

## Nie mogę się połączyć z serwerem, gdzie szukać przyczyny?
Istnieje wiele powodów, które uniemożliwiają użytkownikom dostęp do serwerów. Oto lista najczęstrzych usterek, które mogą doprowadzić Cię do rozwiązania:
- Sprawdź poprawność swojego połączenia internetowego, czy przypadkiem problem nie jest spowodowany przez Twojego dostawcę Internetu,
- Zobacz nasze media społecznościowe, czy nie informowaliśmy użytkowników o nagłych usterkach co spowodowało ograniczenie lub brak dostępu do naszych usług,
- Spróbuj uruchomić aplikację TeamSpeak 3 od nowa, gdyż czasami to może być rozwiązaniem problemu,
- Możliwe, że z jakiegoś powodu adresy DNS w pamięci Twojego systemu są nieprawidłowe i uniemożliwiają połączenie się z naszymi usługami. W tym przypadku wejdź w program *Uruchom* (skrót: `Win+R`), następnie uruchom *Wiersz polecenia* wpisując w pole tekstowe *cmd*. Kiedy dostaniesz się do wiersza polecenia systemu Windows wykonaj komendę: `ipconfig /flushdns`, która spowoduje wyczyszczenie aktualnej pamięci tymczasowej DNS. Następnie uruchom aplikację TeamSpeak 3 i spróbuj połączyć się z naszą usługą,
- Jeżeli wszystkie powyższe procedury zawodzą, a Ty nadal nie możesz się połączyć z naszą usługą TeamSpeak 3, możesz zasięgnąć zaawansowanej pomocy naszego konsultanta [kontaktując się z nami][contact_url].

## Jak zabezpieczyć mój identyfikator?
Istnieje kilka sposobów zabezpieczenia Twojego identyfikatora. W celu jego zabezpieczenia musisz go eksportować do pliku co można uczynić za pomocą opcji w zakładce *Tools* > *Identities* (PL: *Narzędzia* > *Identyfikatory*), następnie należy wybrać jeden lub kilka identyfikatorów i eksportować je do pliku.

Wyeksportowany identyfikator można skopiować na inny nośnik pamięci lub wgrać do panelu użytkownika na naszej stronie internetowej, gdzie zostanie on zaszyfrowany i nikt poza właścicielem konta nie będzie miał do niego dostępu.

[contact_url]: http://eterprime.eu/contact
[recovery_url]: http://eterprime.eu/recovery
[la_mail]: mailto:lukasz.adamski@eterprime.eu
[dk_mail]: mailto:daniel.kucharczuk@eterprime.eu
[contact_mail]: mailto:kontakt@eterprime.eu
