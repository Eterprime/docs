# Regulamin serwera TeamSpeak 3

## Definicje
- **Eterprime** - Nazwa projektu przedstawiającego się również jako organizacja w sieci Internet, związanego z rozpowszechnianiem usług komunikacji głosowej, tworzeniem nowych technologii oraz szeroko pojętą reklamą.
- **Serwer głosowy** - Usługa dostarczana przez Eterprime, umożliwiająca komunikację głosową za pośrednictwem technologii dostarczanej przez firmę TeamSpeak Systems, Inc.
- **Media społecznościowe** - Oficjalne profile oraz strony internetowe pełniące medium komunikacyjne z użytkownikami Eterprime.
- **Właściciel** - Osoba pełniąca funkcję ostatecznej władzy wykonawczej związanej z projektem Eterprime.
- **Użytkownik** - Osoba korzystająca z usług świadczonych przez Eterprime.
- **Administracja** - Grono użytkowników posiadających odpowiednie uprawnienia oraz pełniących ściśle określone funkcje w myśli rozwoju projektu Eterprime. Miano administratora nadaje tylko i wyłącznie Właściciel.
- **Kanał tymczasowy** - Oferta kanału na serwerze głosowym, który może utworzyć każdy użytkownik. Kanały tymczasowe są automatycznie usuwane z serwera głosowego po wyjściu z nich ostatniego przebywającego użytkownika.
- **Kanał publiczny** - Domyślnie utworzone przez administrację kanały dostępne publicznie dla wszystkich użytkowników.
- **Kanał prywatny** - Oferta darmowego kanału dostępna dla wszystkich zarejestrowanych użytkowników będącego pod stałym monitoringiem aktywności. Kanał prywatny usuwany jest z serwera w przypadku braku regulaminowej aktywności użytkowników w ciągu tygodnia.
- **Kanał prime** - Płatna oferta kanału dostępna na serwerze głosowym Eterprime posiadająca specjalne przywileje dla klientów. Użytkownik staje się właścicielem kanału prime przez okres opłacania jego abonamentu. Nieopłacenie kanału prime skutkuje zmianą jego statusu na kanał prywatny.
- **Kanał klanowy** - Kanały przeznaczone dla grup użytkowników spełniających określone w regulaminie zasady. Kanały klanowe posiadają specjalne udogodnienia ułatwiające korzystanie z serwera większym grupom użytkowników.
- **Kanał partnerski** - Kanał przeznaczony dla osób współpracujących z Eterprime na ściśle określonych warunkach. Niedotrzymanie warunków współpracy wiąże się z usunięciem kanału.
- **Wydarzenie / Event** - Organizowane przez Eterprime wydarzenie lub konkurs dostępne dla użytkowników według postanowień regulaminu.
- **Avatar** - Graficzna forma reprezentacji użytkownika serwera głosowego. Funkcja dostępna dla zarejestrowanych użytkowników umożliwia wgrywanie na serwer dowolnych grafik. Wymogi związane z avatarami są opisane w niniejszym regulaminie.

## Postanowienia ogólne
1. Każdy użytkownik usług Eterprime zobowiązany jest zapoznać się z niniejszym regulaminem.
2. Nieznajomość regulaminu nie zwalnia z obowiązku jego przestrzegania.
3. Korzystanie z usług serwera głosowego zobowiązuje użytkownika do przestrzegania niniejszego regulaminu.
4. Kopiowanie części lub całości materiałów udostępnianych przez Eterprime, które nie są publicznie lub oznaczone jako wolne do użytku bez zgody właściciela jest zabronione.
5. Eterprime nie ponosi odpowiedzialności za wynikłe problemy związane z przerwami w dostawie usług serwera komunikacji głosowej wynikłe z awarii sprzętu, oprogramowania, a także działań osób trzecich.
6. Właściciel Eterprime zastrzega sobie prawo do zbierania statystyk dotyczących użytkowników serwera głosowego oraz usług powiązanych do prowadzenia badań i rozwoju technologicznego serwera, jednocześnie zobowiązuje się do bezpiecznego przechowywania takich danych w postaci szyfrogramów lub z zastosowaniem innych metod ochrony przed osobami trzecimi.

## Świadczona usługa
1. Eterprime świadczy darmową usługę komunikacji głosowej za pośrednictwem oprogramowania TeamSpeak 3, wydanego przez firmę *TeamSpeak Systems, Inc.*
2. Serwery głosowe podlegające pod Eterprime wykorzystują legalne licencje autoryzowane przez wydawcę oprogramowania.
3. Sposób łączenia się z usługami świadczonymi przez Eterprime jest upubliczniony w oficjalnych mediach społecznościowych.
4. Administracja oraz osoby pełniące oficjalne funkcje nigdy nie zalecą użytkownikowi nawiązywania połączenia z serwerem za pomocą numerycznego adresu IP.
5. Zmiany dotyczące metod łączenia się z usługami świadczonymi przez Eterprime będą publikowane tylko i wyłącznie w oficjalnych mediach społecznościowych.

## Podstawowe postanowienia dotyczące użytkowników
1. Nazwa użytkownika "TeamSpeakUser" w dowolnej kombinacji jest zakazana.
2. Nie ma możliwości zwolnienia użytkownika z przestrzegania regulaminu.
3. Domyślnie każdy nowy użytkownik usług Eterprime jest niezarejestrowany.

## Niezarejestrowani użytkownicy
1. Użytkownik ma prawo do zarejestrowania się na serwerze nie wcześniej niż po *3 dniach* aktywności jego unikalnego identyfikatora liczonych od pierwszego połączenia z serwerem z wykorzystaniem danego identyfikatora publicznego.
2. Rejestracja innej płci niż właściwa użytkownikowi jest niedozwolona.
3. Rejestracja identyfikatora publicznego jest jednorazowa i nie może podlegać zmianie w przyszłości.
4. Właściciel Eterprime ma prawo do podjęcia decyzji o wcześniejszym zarejestrowaniu danego użytkownika bez jasnego określania przyczyny tej decyzji.
5. Ograniczenia wynikające z rejestracji nowych użytkowników mają charakter zapewnienia bezpieczeństwa usług prowadzonych przez Eterprime.
6. Zakończenie procesu rejestracji użytkownika równoznaczne jest z przyznaniem odpowiedniej grupy określającej płeć danej osoby.
7. W przypadku niezarejestrowanych użytkowników administrator ma prawo do własnej bezstronnej decyzji w przypadkach nagłych lub zagrażających bezpieczeństwu, lub naruszeniem dobrego imienia Eterprime, bez ówczesnego kontaktu z właścicielem lub osobą upoważnioną do zastępstwa właściciela.
8. W celu podniesienia swoich możliwości użytkownik może dodatkowo zarejestrować konto na stronie internetowej Eterprime.

## Zarejestrowani użytkownicy
1. Użytkownik zarejestrowany otrzymuje pełne uprawnienia do korzystania z usług Eterprime opisanych w niniejszym regulaminie.
2. Rejestracja publicznego identyfikatora nadaje użytkownikowi przywileje takie jak:
    - Możliwość wysyłania wiadomości prywatnych do innych użytkowników serwera,
    - Możliwość korzystania z opcji zaczepiania innych użytkowników,
    - Możliwość utworzenia własnego kanału prywatnego na serwerze głosowym za pomocą panelu użytkownika na stronie internetowej,
    - Możliwość udziału w konkursach i wydarzeniach organizowanych przez Eterprime.
3. Użytkownik może posiadać i zarządzać tylko jednym kanałem na serwerze. Nie ma możliwości odstąpienia od tego postanowienia regulaminu.
4. Zabrania się używania nazw innych użytkowników.
5. Użytkownik zobowiązany jest mieć czytelną nazwę zachowującą sens i dającą się odczytać i wymówić. Zaleceniem jest stosowanie nazw z zastosowaniem znaków alfanumerycznych.
6. Administrator ma prawo wymagać od użytkownika zmiany nazwy, jeżeli nie jest ona wystarczająco czytelna.
7. Zabrania się stosowania przedrostków oraz przyrostków odpowiednich rangom serwera lub wskazujących na fałszywe posiadanie uprawnień administracyjnych.
8. Korzystanie z usług Eterprime zobowiązuje użytkowników do kultury osobistej. Zabrania się: 
    - obrażania innych użytkowników, 
    - wyzywania, 
    - krzyczenia do mikrofonu, 
    - zagłuszania rozmów, 
    - bezcelowego przeskakiwania między kanałami (zapping), 
    - drażnienia innych, 
    - okazywania braku szacunku.
  
    Wszystkie wykroczenia, jakie są karalne, określa rozdział **Taryfikator karny** niniejszego regulaminu.
9. Istnieje całkowity zakaz używania wszelkich syntezatorów mowy, administrator ma prawo zablokowania użytkownika nawet przy domniemaniu takiego wykroczenia. Punkt ten nie dotyczy osób z określoną niepełnosprawnością mowy.
10. Zakazuje się stosowania wszelkich nazw naruszających cudze dobro lub posiadających wulgaryzmy.
11. Zarejestrowany użytkownik może otrzymać dodatkowe grupy za pomocą panelu na stronie internetowej po wcześniejszej rejestracji oraz synchronizacji identyfikatora z kontem Eterprime.

## Podstawowe postanowienia dotyczące kanałów
1. Na kanałach istnieje całkowity zakaz nagrywania innych użytkowników bez przyzwolenia osoby odpowiedzialnej w danym momencie za kanał.
2. Kanały, na których zezwala się nagrywania innych użytkowników, są specjalnie wyróżnione przez administrację. Użytkownicy nie mają prawa do określania własnych zasad dotyczących nagrywania.
3. Kanał może posiać wyłącznie jednego właściciela.
4. Nazwa kanału głównego musi być zgodna z ogólnie przyjętym wzorem dla danej sekcji. Nagminne łamanie tej zasady będzie skutkowało natychmiastowym skasowaniem całego drzewa kanałów podległych pod niewłaściwie sformatowany kanał.
5. Zakazuje się ustawiania nazw kanałów zawierających treści o charakterze rasistowskim, wulgarnym, antysemickim, nazistowskim lub narażających inne uczucia społeczne.
6. Istnieje możliwość zmiany właściciela kanału na innego użytkownika w dwóch wypadkach:
    - Właściciel kanału sam zarządził przekazanie swoich uprawnień,
    - Właściciel kanału jest nieaktywny na serwerze od 7 dni.
    
    Zmiany właściciela danego kanału może dokonać tylko Właściciel Eterprime.
7. Administratorzy kanałów nie mogą modyfikować opisu kanału podstawowego, jest on uzupełniany automatycznie przez nasz system. Istnieje możliwość wyłączenia tej opcji po kontakcie i decyzji Właściciela Eterprime.
8. W przypadku, gdy istnieją wolne miejsca między kanałami, właściciel kanału ma prawo do zmiany numeru na inny za pomocą panelu zarządzania kanałem na stronie internetowej.

## Sekcje kanałów
1. Na serwerze głosowym dostępne są sekcje, przeznaczone na kanały użytkowników. Kolejno od góry drzewa kanłów serwera:
    - Sekcja kanałów partnerskich,
    - Sekcja kanałów Prime,
    - Sekcja kanałów klanowych,
    - Sekcja kanałów prywatnych,
    - Sekcja kanałów tymczasowych.
    
    Sekcje wymienione są według kolejności występowania na serwerze głosowym (od góry drzewa kanałów).
2. Zasady dla poszczególnych sekcji dostępnych na serwerze określa przynależny im rozdział niniejszego regulaminu.
3. W przypadku braku kanałów w danej sekcji Właściciel ma prawo tymczasowo skasować ją z serwera.

## Kanały publiczne
Na serwerze głosowym nie ma kanałów publicznych, zastępując tę opcję użytkownik ma prawo do zarejestrowania *kanału tymczasowego*, bądź stałego za pomocą formularza dostępnego w panelu użytkownika na stronie internetowej.

## Sekcja kanałów partnerskich
1. Kanały w tej sekcji umieszczane są przez Właściciela serwera głosowego Eterprime.
2. Decyzja o umieszczeniu kanału w sekcji kanałów partnerskich następuje po nawiązaniu ściśle określonej współpracy z Eterprime oraz spełnieniu jej podstawowych warunków wstępnych.
3. Kanały w niniejszej sekcji nie posiadają ściśle określonego wymogu aktywności użytkowników.
4. Brak spełniania warunków określonej współpracy nadającej miano do posiadania kanału partnerskiego na serwerze głosowym daje prawo właścicielowi do usunięcia go z serwera.
5. Kanał w sekcji partnerskiej może posiadać maksymalnie 10 dodatkowych kanałów podrzędnych.

## Sekcja kanałów Prime
1. Rejestracja kanału w sekcji wymaga aktywacji subskrypcji premium za pomocą panelu zarządzania kanałem na stronie internetowej.
2. Kanał w sekcji prime może posiadać dodatkowo 7 kanałów podrzędnych.
3. Kanał w sekcji prime utrzymywany jest do momentu opłacania subskrypcji premium przez właściciela w panelu zarządzania kanałem.
4. Wygaśnięcie subskrypcji premium spowoduje automatyczne przeniesienie kanału do sekcji kanałów prywatnych i dezaktywację wszystkich usług dodatkowych związanych z opcją premium.
5. Kanały w sekcji prime posiadają najwyższą możliwą jakość kodeków, zapewniającą najlepszą jakość dźwięku.
6. Wszystkie dodatkowe opcje związane z posiadaniem kanału premium na serwerze głosowym są szczegółowo opisane w panelu zarządzania kanałem.
7. Właściciel serwera gwarantuje użytkownikom dostępność wszystkich dodatkowych opcji premium.
8. Reklamacje zakupionych usług kanałów premium zwracane są w postaci karty podarunkowej na ustaloną przez właściciela serwera wartość monet.

## Sekcja kanałów klanowych
1. Rejestracja kanału wymaga minimalnie 15 aktywnych osób w godzinach 18:00 do 22:00.
2. Kanał w sekcji klanowej może posiadać dodatkowo 5 kanałów podrzędnych.
3. Brak spełniania warunków aktywności użytkowników na kanale w sekcji klanowej spowoduje automatyczne przeniesienie do sekcji kanałów prywatnych oraz dezaktywacje wszystkich dodatkowych usług związanych z posiadaniem takiego kanału.

## Sekcja kanałów prywatnych
1. Kanał w sekcji prywatnej może posiadać maksymalnie 2 dodatkowe kanały podrzędne.
2. Nieużywane kanały dodatkowe będą automatycznie kasowane przez nasz system.
3. Kanały nieużywane przez użytkowników zostaną skasowane po *7 dniach* braku aktywności przez nasz system.
4. Jeżeli kanał został skasowany i inny użytkownik zarejestrował jego numer na liście, nie ma możliwości odzyskania swojej dawnej pozycji kanału.

## Sekcja kanałów tymczasowych
1. Kanały tymczasowe są automatycznie usuwane z serwera po opuszczeniu ich przez wszystkich korzystających z nich użytkowników.

## Podstawowe postanowienia dotyczące wydarzeń
1. Eterprime zobowiązuje się do ogłaszania wydarzeń na swoich mediach społecznościowych, zachowując odpowiednie terminy niezbędne do zebrania oczekiwanej liczby uczestników.
2. Właściciel Eterprime ma prawo odwołać każde wydarzenie w przypadku gdy:
    - zapisała się na nie niewystarczająca liczba uczestników,
    - w dniu wydarzenia nie stawiła się odpowiednia liczba uczestników do jego rozpoczęcia,
    - zaistniały niespodziewane przyczyny uniemożliwiające prawidłowe i jakościowe przeprowadzenie wydarzenia,
    - inne odpowiednio uargumentowane przyczyny nieuwzględnione w niniejszym regulaminie.
3. Właściciel Eterprime ma prawo zmienić datę wydarzenia po ówczesnym powiadomieniu o tym użytkowników za pośrednictwem mediów społecznościowych.
4. Udział w wydarzeniach organizowanych przez Eterprime może wziąć każdy pełnoprawny użytkownik.
5. Właściciel ma prawo ograniczenia możliwości udziału w wydarzeniu danemu użytkownikowi bez podania przyczyny.
6. Odpowiedzialność za jakościowe przeprowadzenie wydarzenia ponosi osoba wytyczona przez Właściciela Eterprime.
7. Każde wydarzenie posiada swój wewnętrzny regulamin, którego postanowień muszą przestrzegać wszyscy użytkownicy, administracja oraz osoby prowadzące.
8. Użytkownik, który zapisze się na wydarzenie oraz nie stawi się aby wziąć w nim udział bez usprawiedliwienia może zostać przez Właściciela Eterprime ograniczony zakazem brania udziału w przyszłych wydarzeniach.
9. Podczas trwania wydarzenia, użytkownicy zobowiązani są do zachowania kultury osobistej i niezakłócania pracy administracji. Wszelki negatywny wpływ na jakość przeprowadzanych wydarzeń będzie karany przez administrację lub organizatorów.
10. Organizatorzy wydarzeń otrzymują prawo do pouczania oraz stosowania systemu kar na użytkownikach.

## Prawa i obowiązki Administratora
1. Administrator ma prawo:
    - udzielić pomocy użytkownikowi serwera głosowego, kiedy zostanie o to poproszony a sprawa nie odbiega od zakresu usług świadczonych przez Eterprime,
    - zablokować dostęp do serwera użytkownikowi zgodnie z postanowieniami *Taryfikatora karnego*,
    - wejść na każdy kanał użytkowników serwera bez określania przyczyny,
    - zgłosić się do Właściciela o przedłużenie czasu blokady dostępu do serwera danemu użytkownikowi w uzasadnionych przypadkach,
    - podjąć odpowiednie procedury ku szerzeniu zgodności całokształtu serwera głosowego z regulaminem,
    - pośredniczyć w rozmowach między użytkownikiem a Właścicielem,
    - wykonywać polecenia zlecone przez osoby o wyższym stopniu uprewnień,
    - awansować za zasługi i rozwój organizacji Eterprime.
2. Administrator ma obowiązek:
    - reprezentować dobre imię Eterprime, nie tylko w zakresie usług świadczonych przez organizację, ale i poza nimi,
    - szerzyć ideę Eterprime i być z nią zgodnym w całości,
    - znać regulaminy i zasady usług Eterprime,
    - przestrzegać swoich praw, oraz praw innych użytkowników,
    - przedstawić użytkownikowi jego prawa, kiedy zostanie o to poproszony,
    - udzielić użytkownikowi informacji na temat regulaminu w sprawach spornych,
    - posiadać sprawny mikrofon oraz mówić zrozumiale i wyraźnie,
    - nieść pomoc użytkownikom, zgodnie z zasadami regulaminu,
    - zdawać raport Właścicielowi z wykonanych prac, kiedy zostanie o to poproszony,
    - prowadzić dziennik wykonywanych czynności w zakresie swoich uprawnień.

## Udzielanie pomocy użytkownikom
1. Udzielaniem pomocy użytkownikom Eterprime zajmują się konsultanci.
2. W przypadku braku dostępnych konsultantów na serwerze w danym momencie każdy administrator przejmuje ich rolę.
3. Użytkownicy mogą zgłaszać się po pomoc w wyznaczonych miejscach na serwerze lub za pomocą mediów kontaktowych dostępnych na Eterprime.
4. Aktualna lista kanałów udzielania pomocy użytkownikom na serwerze głsowoym:
    - **Centrum Pomocy / Support Center** - przeznaczony dla wszystkich użytkowników, zapewnia kontakt z konsultantami oraz wyższą administracją w razie zaistniałej potrzeby,
    - **Sprawy biznesowe / Obsługa partnerów** - przeznaczony dla osób współpracujących z Eterprime, zapewnia priorytetowe konsultacje z wyższą administracją.

## Taryfikator karny
1. Administracja zobowiązana jest do stosowania powodów banicji użytkowników określonych w niniejszym taryfikatorze.
2. Taryfikator określa podstawowe wykroczenia statystycznie najczęściej popełniane przez użytkowników serwerów głosowych i jest wyznacznikiem odpowiedniego wymiaru kary dla osoby popełniającej dane wykroczenie.
3. Każda kolejna kara nadana na użytkownika popełniającego wykroczenie będzie coraz bardziej surowa. W nagminnych przypadkach łamania regulaminu Administrator ma prawo wniesienia propozycji do Właściciela Eterprime o  wykluczenie danego użytkownika z oferty świadczonych usług. Wykluczenie z oferty jest szczegółowo opisane w rozdziale **Wykluczenie z oferty Eterprime**.
4. Lista kar za posiadanie nieodpowiedniej nazwy użytkownika:
    - Nazwa użytkownika zawiera treści rasistowskie, wulgarne, antysemickie, nazistowskie lub narażające inne uczucia społeczne - wyrzucenie użytkownika z serwera z nakazaniem zmiany nazwy na inną, w przypadku ponownego złamania tego postanowienia taryfikatora blokada dostępu do serwera na okres 1 godziny. (Powód: *Nazwa użytkownika niezgodna z regulaminem*)
    - Nazwa użytkownika zawiera treści reklamujące, na których publikacje nie wydał pozwolenia Właściciel Eterprime - permanentna blokada dostępu do serwera. (Powód: *Nazwa użytkownika zawierająca reklamę*)
    - Nazwa użytkownika zawiera przedrostki i/lub przyrostków mające charakter wprowadzania w błąd innych użytkowników pod względem posiadanych uprawnień - permanentna blokada dostępu do serwera. (Powód: *Wprowadzanie w błąd użytkowników, podszywanie się pod administrację*)
5. Lista kar za nieodpowiednie zachowanie na kanałach związanych z obsługą użytkowników:
    - Puszczanie różnego rodzaju dźwięków lub muzyki w celu zagłuszenia pracy konsultanta po udzieleniu głosu - blokada dostępu do serwera na okres 3 godzin. (Powód: *Puszczanie muzyki na kanałach obsługi użytkowników*)
    - Wyzywanie innych użytkowników - blokada dostępu do serwera określana czasowo przez Administratora na okres od 1 godziny do 6 godzin. (Powód: *Obrażanie na kanałach obsługi użytkowników*)
    - Bezpodstawne wchodzenie na kanały obsługi użytkowników w celu zakłócenia pracy Administracji - blokada dostępu do serwera na okres od 1 godziny do 3 godzin. (Powód: *Zakłócanie pracy administracji*)
6. Lista kar za nieodpowiednie zachowanie w stosunku do innych użytkowników:
    - Używanie modulatora głosu - blokada dostępu do serwera na 2 godziny. (Powód: *Używanie modulatora głosu*)
    - Puszczanie różnego rodzaju dźwięków lub muzyki w celu zakłócenia wygody korzystania innych użytkowników z usług Eterprime - blokada dostępu do serwera na okres od 1 godziny do 3 godzin. (Powód: *Zakłócanie spokoju innych użytkowników*)
    - Udowodnione lub w obecności administratora, obrażanie innych użytkowników - blokada dostępu do serwera na okres od 1 godziny do 1 dnia. (Powód: *Obrażanie innych użytkowników*) 
    - Przeszkadzanie i brak zastosowania się do regulaminów podczas Eventów - blokada dostępu do serwera na okres do zakończenia trwającego wydarzenia. (Powód: *Zakłócanie eventów*)
    - Udowodnione podszywanie się pod innych użytkowników - permanentna blokada dostępu do serwera. (Powód: *Podszywanie się pod użytkowników*)
7. Lista kar za umieszczanie nieodpowiednich treści:
    - Stosowanie avatara zawierającego treści rasistowskie, wulgarne, antysemickie, nazistowskie lub narażające inne uczucia społeczne - powiadomienie użytkownika o popełnionym wykroczeniu oraz skasowanie avatara. W przypadku ponownego popełnienia tego wykroczenia - blokada dostępu do serwera na okres 3 godzin. (Powód: *Avatar niezgodny z regulaminem*)
    - Publikowanie treści o charakterze rasistowskim, wulgarnym, antysemickim, nazistowskim lub narażających inne uczucia społeczne - usunięcie treści przez administratora oraz powiadomienie użytkownika o popełnionym wykroczeniu. W przypadku ponownego popełnienia wykroczenia - blokada dostępu do serwera na okres 3 godzin. (Powód: *Umieszczanie treści niezgodnych z regulaminem*)
    - Publikowanie reklam lub innych treści wprowadzających użytkowników w błąd na które nie wyraził zgody Właściciel Eterprime - permanentna blokada dostępu do serwera. (Powód: *Publikowanie niedozwolonych treści*)
8. Lista innych niekategoryzowanych kar:
    - Bezcelowe i natarczywe skakanie po kanałach serwera głosowego - wyrzucenie z serwera przez administratora w celu ostrzeżenia. W przypadku ponownego popełnienia tego wykroczenia - blokada dostępu do serwera na okres 3 godzin. (Powód: *Zapping*)

## Wykluczenie z oferty Eterprime
1. Użytkownik wykluczony z oferty Eterprime trafia na czarną listę.
2. Właściciel zobowiązuje się do zablokowania dostępu użytkownikom wykluczonym do wszystkich usług świadczonych przez Eterprime oraz pochodnych.
3. Wykluczenie z oferty Eterprime jest bezprecedensowe.
4. Tylko Właściciel Eterprime ma prawo do wykluczania użytkowników z oferty świadczonych usług.
5. Administratorzy, którzy nie zastosują się do zasad panujących w administracji Eterprime bądź popełnią wykroczenie wskazujące na brak lojalności wobec organizacji zostają całkowicie wykluczeni z oferty Eterprime przez Właściciela.

## Postanowienia końcowe
1. Regulamin został opracowany i sformułowany zgodnie z ideą i podstawowymi moralnymi zasadami mającymi na celu zachowanie porządku i dobrego mienia usług Eterprime.
2. Osobą uprawnioną do zmiany niniejszego regulaminu jest wyłącznie Właściciel Eterprime.
3. Właściciel zastrzega sobie prawo do zmiany postanowień niniejszego regulaminu bez ówczesnego informowania o tym użytkowników jego usług. Zwiastun zmian w regulaminie zostanie wprowadzony minimalnie 3 dni przed ich zastosowaniem ogólnym, aby użytkownicy mogli się z nimi zapoznać.

Regulamin został zatwierdzony przez właściciela serwera głosowego i usług prowadzonych pod mianem Eterprime dnia **19 sierpnia 2016 roku**.
         
